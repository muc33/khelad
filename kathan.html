<html>
<head>
<title>मैति लाखे नाचको किम्बदन्ति कथन: (कृष्ण)निरब शाही</title>
<link rel="stylesheet" type="text/css" href="style.css">
</head>
<body>
<header>
<div class="menu">
<ul>
<li class="active"><a href="index.html">Home</a></li>
<li><a href="kathan.html">About Maiti Lakhey</a></li>
<li><a href="index.html#call">Watch Lakhey</a></li>
<li><a href="index.html#pic">Photo Gallery</a></li>
</ul>
</div>
<main>
<section>
<h1> मैति लाखे नाचको किम्बदन्ति कथन </h1>
<h3>(कृष्ण)निरब शाही</h3>
</section>
</main>
<section class="info" id="call">
<div class="container">

<br> <br>
 
<p>
का.म.न.पा वडा न: ३० स्थित मैतिदेवीमा लाखे नाच कहिले बाट र किन यो लाखे नाच नचाउने प्रचलन आयो र किन नचाउने प्रचलनमा आयो भन्ने बारे विभिन्न ब्यक्तिहरूको आ-आफ्नो किसिमको तर्क र मतभेदहरु छन् । यसको सन्दर्भमा भिन्नभिन्न आ-आफ्नो किसिमको तर्क मत भेद भएता पनि मैले यस् लाखेको विषयमा कथा सुनेको जानकार भएका विभिन्न अग्रज, बुद्धिजीवी ,स्थानीय गुठियार र विभिन्न अन्य श्रोत बाट यस् लाखे को विषयमा लाखे संग मिल्दो कुराहरुसँग लाई आधार लिएर मैले यहाँहरु समक्ष यस् मेति लाखेको नाच  नचाउने प्रचलन को बारेमा जानकारीमा सुनेको थाहा पाएका कुराहरु लेखन र बताउन प्रयास गरिरहेको छु।

<br> <br>

 मैतिदेवीमा लाखे नाच नचाइने यो प्रचलन किन गरिएयो त ? 

<br> <br>

जहाँ शक्ति पिठ हुन्छ, त्यहाँ नजिक मसान हुन्छ। त्यहाँ नजिक खोला हुन्छ।शक्ति पिठ र त्यस् वरिपरिको रक्षाका निम्ति भुत,प्रेत,कवचाकाली,राक्षस,ख्याक,
किचकन्या र लाखे हरु त्यहाँ द्वारपाल रक्षक भएर बसेका हुन्छन् ।साथै त्यहाँ नाग नागिन, सर्प पनि रक्षक को रूपमा रहेको हुन्छ। उनीहरु आ-आफ्नै किसिमका भिन्नभिन्न शक्ति भएका रक्षकहरुमा पर्दछन् । यसरी उनीहरू शक्ति पिठ, मसान,खोलाको रक्षा गरेर बसिरहेका हुन्छन् ।


<br> <br>

समय काल बित्दै जान्छ।त्यस ठाँउमा मानव बस्तीको बिस्तारै बस्ती बढदै जान्छ। जुन ठाँउको पुरानो नाम हो मागडोल (मेति) अर्थ बीचको खाल्डो खोच हाल पुरानो नाम अपभ्रंश भएर मैतिदेवी भएको हो। उक्त ठाँउमा बिस्तार बस्ती बाक्लिदै जान्छ ठुलो बस्ती बन्न पुग्छ।

<br> <br>
त्यस् बस्ती नजिकैको शक्ति पिठ श्री पन्चकुमारी, मेतिअजिमाको अलौकिक शक्तिको बारेमा त्यहाँका स्थानीय वासिन्दाहरु थाहा छ र माँ को धेरै भक्त ,सेवकहरु पनि हुन्छन् । त्यस् शक्ति पिठमा माँ पन्चकुमरीको पुजा आजा र विभिन्न समयमा माताको भब्यता का साथ जात्रा पनि मनाइन्छ। सो अवसरमा स्थानीयहरु को घर घरमा भोज बतेर समेत गरिन्छ ।

<br> <br>
यसरी त्यहाँ मानिसहरुले देवी देवताहरु को पुजा आजा गर्नु साथै आफ्नो घरमा भुत प्रेत बोक्सी नलागुन भनी भुत प्रेतहरु लाई पुजाआजा गरि तिनीहरु को नाम मा भोजन दिइ गठेमंगल् पर्व मनाईन्छ। त्यसरी नै आफ्नो घर परिवारमा कसैलाई नागनागिन दोष नलागुन आफ्नो पानीको मुहान, ईनार मुहान,आफ्नो खेतका नाला नालीहरु नसुकोस मुहानको बाटो मुहान सफा खुला होस्  भनेर नागनागिन सर्प जातिहरु लाई पनि विशेष दिन पुजा आजा गरि नागपन्चमी मनाईन्छ र यसरी मानिसहरुले देविदेवता,नागनागिन,भुत प्रेतहरु सबै को पुजाआजा गर्ने उनीहरुको मनपर्ने भोजन खुलाउने।ऊनीहरु लाई सधैं सम्झीने तर मानवहरुले एक पटक पनि यस ठाँउको र यश शक्ति पिठ रक्षक म लाखे लाई नसम्झीने हेपने हेलाँ गर्ने पक्षपात गर्ने भनी लाखे भयंकर क्रोधीत भए।अब म मानव जातिहरु लाई बाकी राख्दिन यिनीहरु लाई म अब दु:ख दिन्छु यिनीहरु लाई बर्बाद गरिदिन्छु भनि भयंकर क्रोधले शक्ति पिठ बाट बाहिर निस्के र मानव बस्ती तिर लागे ।

<br> <br>
भोलिपल्ट देखि त्यस् बस्तीमा दिन दिनै जसो मानिसहरु हराउँन थाले र साथै घरमा पालेको बस्तु भाउहरु पनि हराउन थाले यसैगरी थुप्रै मानिस बस्तु भाउहरु हराउन थालेपछि त्यहाँ का वासिन्दाहरु धेरै डर त्राश भयमा थिए । सबै चिन्तित थिए कि भोलि फ़ेरि को बेपत्ता हुनेछन् । भनेर यस्तो आपत यस्तो घटना त आज सम्मनै कहिले पनि त्यस् ठाँउ भएको थिएन। यो सब के भइरहेको छ भनेर त्यहाँको वासिन्दाहरु एउटा् जान्ने तान्त्रिक कहाँ गए छन् ।त्यो तान्त्रिकले आफ्नो शक्ति बाट यसो ध्यान गरेर हेर्दा त त्यहाँ त भयंकर लाखेले मान्छे बस्तु भाउ खाएर दुख दिई रहेको थाहा पाएछन् 
पाएछन्, यो लाखे अन्त कतैको नभएर आफ्नै शक्तिपिठको लाखे हो, यस बाट बच्नको लागि तपाईंहरु श्री पन्चकुमारी माँ को शरण जानू भनी तान्त्रिकले बताए। सबै वासिन्दाहरु माँ को शरण मा पुगे र तान्त्रिक द्वारा पुजा आज गरी माँ लाई प्रकट गराए र माँ लाई लाखे ले दु:ख दिएको बारेमा सम्पुर्ण कुराहरु बताए। यो सब कुरा सुनिसके पछि माँ ले यो सब तिमीहरूले देवि देवता, नागनागिन भुत प्रेत अन्यहरु लाई पुज्यौ भोजन दियौ तर लाखे लाई चाहिँ कसैले पुजेनन्र भोजन पनि उसलाई दिएनन्र भन्ने कारण उ तिमीहरू सङ एकदम क्रोधित भएर यहाँ बाट गएको छ र उ अहिले निकै आक्रमण भएर हिडेको छ।उसलाई मैले शान्त पनि पर्न नसक्ने र उ मेरो सन्तान सरह भएको ले मैले अहिले उसको बध पनि गर्न नसक्ने अवस्था मा छु।

<br> <br>
त्यसैले तिमीहरू हाडिगाउँ स्थिति भगवान नारायण को शरणमा जानू उहाँले तिमीहरूको दुःख अवश्य निवारण गर्नु हुन्छ।भनी भगवान नारायणकोमा पठाउनु भएयो ।
<br> <br>
त्यसै गरी, सब भगवान नारायण को मन्दिर् मा पुगे र पुजारी द्वारा पुजा-आजा गरि नारायण भगवान लाई प्रकट गराई आफुहरुले लाखे द्वारा पाएका दु:ख कष्ट आतंकका बारे सुनाए र सबै कुरा सुने पश्चात भगवान नारायणले भने यस लाखेको अन्त्य हुन्छ तर अब केही दिन केहि समय कुर्नुपर्ने हुन्छ।किनभने म अब केहि समय माअत्याचार गरिरहेका र दु:ख दिने  आसुरीशक्तिहरु को बिनाश र अन्त्यको निम्ति म यस् धर्ती लोकमा मानवरुप जन्म लिदै छु। मेरो यस् धर्तीमा जन्म हुने समयमा धर्ती रहेका सम्पुर्ण आसुरी शक्ति काला जादु कुनै पनि नकारात्मक शक्तिहरु सबै त्यस् दिनका लागि निकै कमजोर शक्ति हिन हुनेछ। त्यस् दिन लाखे लाई जहाँ पाई त्यही बध गर्नु नमिल्ने उसलाई खोलाको किनार लगि तिमीहरूले बध गर्नु ।मेरो धर्तीमा जन्म नहुनूजेलसम्म केही दिन सक्छौ भने उसलाई उसको मन पर्ने भोजन खुवाउनु, मदिरा खुवाउनु, उसलाई  पुजा आजा गर्नु,  आशिर्वाद लिनु उसको आशिर्वादले तिमीहरू को घरमा भएको दु:ख दिई रहेको भुत प्रेत काला जादु बोक्सी सबै हटाइदिन्छ। र यसैगरी केही दिन यो लाखे लाई भुलाई राखनु। मेरो जन्म हुने दिन अनि यस् लाई फकाई खोलाका किनारमा लिएर आइ बध गर्नु नारायण भने 
यो सब कुरा सुनेर व्यक्तिहरु प्रश्न गरे हे, प्रभु त्यस्तो भिमकाय लाखे को सामुन्ने जावस को ? ल आट गरेर गईहाले पनि सक्नेले पुजा गरि भोजन खुवाए र आशिर्वाद लिएला। तर, भोजन खुवाउन नसक्ने लाई त बिधोन्सनै पर्छ त लाखेले। त्यस्तो बेला कसरी बच्ने र लाखे लाई फकाएर खोलाको किनारमा कसले लग्ने कसको हिम्मत 

<br> <br>
यो त हामीहरु लाई अलि कठिन होला जस्तो छ प्रभु भने।

<br> <br>
त्यस् व्यक्तिको कुरा सुनेर नारायणले यसको समाधानको लागि ज्ञानेश्वर आनन्द भैरवको सहयोग माग्न जानू भन्नु भए छ्। नारायण भगवान संग सबै कुराको जानकारी लिएर सब ज्ञानेश्वर स्थिति आनन्द भैरव कहाँ गए छन् ।

<br> <br>
फ़ेरि सबै ज्ञानेश्वर आनन्द भैरब को मन्दिरमा पुगेछन् अनि तन्त्र-मन्त्र बाट भैरब लाई प्रकट गराई लाखेको बारेमा सबै कुराहरु बताए। यो सबै कुरा सुनिसके पछि आनन्द भैरव ले भन्नू भयो। त्यो लाखे मेरै गण हो मेरो सन्तान नै हो तर त्यस् ले आफ्नो रक्षक को कर्तव्य भुलेर भक्षक भई हिडेका छन। अब उसको अन्त्य को दिन आइ सक्यो। तिमीहरु लाई लाखेको हानी नोक्सानी बाट बचाउन म मेरो गणको एक जना चतुरो झ्यालिन्चा पठाई दिन्छु उसले तिमीहरूको नोक्सानी हुन बाट जोगाउनु को साथै त्यस लाखे लाई बध गर्न खोलाको किनार सम्म लैजान तिमीहरू लाई मद्धत गर्छ भनी भैरवले झ्यालिन्चा लाई खटाएछन् ।

<br> <br>
यसरी स्थानीय वासिन्दाहरुले लाखे बधका लागी सम्पुर्ण जानकारी र तयारी गरिसके पछी। केही निडर व्यक्तिहरु लाखेको सामु गई पुजा-आजा गरी भोजन मदिरा खुवाउने भनी फकाए र लाखे पनि लोभ ले आए। स्थानीयहरुले लाखे लाई मनपर्ने मासु, अण्डा, समयबजि, मदिरा प्रसस्तै भोजन गरे।  त्यस् खुवाउने ब्यक्तिलाई पनि आशीर्वाद पनि दिए। सक्नेले त लाखे लाई भोजन खुवाए तर नसक्ने लाई चाहिँ तिनीहरु लाईनै खान ऊनीहरुको घर तिर लम्केर जान्थे। यो लाखे बाट मानिसहरु र अन्य हानी नोक्सानी हुन् बाट बचाउन झ्यालिन्चा प्रकट भइ लाखे लाई पछाडि बाट तान्ने गिजाउने जिस्काउने घोच पेच गर्ने आदि किसिमको हर्कत गरी लाखे लाई बडो तनाव दिन्थ्यो अनि कायल नै पर्थ्यो। लाखे रिसाएर झ्यालिन्चा लाई मार्छु भनेर  झ्यालिन्चा लाई टाढा टाढासम्म लखेट थियो।यसरी नै झ्यालिन्चाले लाखे संग मानिसहरु लाई हानी नोक्सानी हुन् बाट बचाउँ थियो ।

<br> <br>
यो क्रम क्रमशः केही दिन सम्म जारीनै रह्यो र अब नारायण भगवानको यस् धर्तीमा मानव रुपमा जन्मने दिन पनि आयो। त्यस् भगवान जन्मीने दिन र लाखे को अन्तिम दिन त्यहाँका मानिसहरुले लाखेका लागि भयंकर ठूला भोजको आयोजना गरे। लाखे पनि खुशी भएर एकदम उत्सुक का साथ भोजन गर्न थाले भोजन को सात साथै ठूल्ठूला कोचा कोचा (घ्याम्पो) मदिरा पनि खुवाए सबैभन्दा धेरै त लाखे लाई मदिरा पिलाए र मदिराको नशामा लाखे लठ्ठ भयो।यसरी मदिरामा लठ्ठीएको लाखे लाई झ्यालिन्चाले गिजाउन थाले यो देखेर लाखे रिसले आगो भएर झ्यालिन्चा लाई समात्न पछी पछी लखेटदै गयो। यसरी लखेटदा लखेटदै लाखे लाई झ्यालिन्चाले मध्यरातमा खोलाको किनार मा पुरायो। झ्यालिन्चा लाई समात्न नसकेर लाखे रिसले खोलाका किनार मा तान्ड्ब नृत्य गर्न थाल्यो खोलाको किनारमा लाखेको खुट्टा धसेर ठूल्ठूला खाडल भो र सोही समयमा नारायण भगवानको धर्तीमा जन्म भयो र मदिराले लठ्ठीएको लाखे अनि भगवान जन्म भएको समय मा शक्ति हिन भएको लाखे अचानक् किनारमा मुर्छा भएर लड्यो। यसरी लाखे लडेको देखेर सबै जना त्यस् मुर्छा परेको लाखे माथी चडेर मुडकीले आफू सङ भएको हातहतियारले प्रहार गरि गरि यसरी दु:ख दिने आतंक मच्चाउने लाखे को अन्त्य गरे । यहीँ किम्बदन्ती लाई आधार मानी यस् घटना को बारेमा आउने पिढीहरुले लाखेले दिएको दु:ख आतंक पिडा को कारणले गर्दा लाखे लाई कसरी बध गर्नुपर्यो भन्ने कुराहरु थाहा पाईराखोस भन्ने हेतुले हाम्रा पुर्बजहरुले परम्परागत काल देखिनै यो लाखे नाच नचाउने प्रचलन भएको हो।

</p>


</div>
</section>
 <div class="ends">
		<p>Maitidevi United Club © 2023 <br> <a href="https://smmh.com.np/">Powered by YNT | Satyam Multi-Media House</a>  </p> 
	</div>


</main>
</body>
</html>
